Ziraat Bankası, kamuoyunda zorunlu tasarruf olarak bilinen hesabın tasfiyesine yönelik yasa çerçevesinde üçüncü taksit ödemeler ile ilgili olarak kurum ve işyeri başvurularının 18 Ağustos'tan itibaren kabul edileceğini açıkladı. Nemalar ise belli bir takvim dilimi içinde çalışanlara ödenecek. Hak sahipleri, halen çalıştıkları ve tasarrufu teşvik işyeri sicil numarası ve elektronik posta uzantıları, '-.k12.tr, -.edu.tr, -.com.tr, -.gov.tr, -.mil.tr, -.pol.tr ve -.bel.tr' olan kurum ve işyerleri aracılığı ile üçüncü taksit tutarlarını alabilecek. Bankadan yapılan açıklamaya göre, daha önceki taksit ödemelerinde olduğu gibi kurum ve işyeri aracılığıyla talepte bulunan hak sahiplerinin ödemeleri, başvuru tarihinden itibaren en geç üç gün içinde yapılacak. Kurumu aracılığı ile başvurmayan hak sahipleri, eskiden olduğu gibi bir aylık takvim içinde sıralarını bekleyecek