VATAN'ın ortaya çıkardığı ve belgeleriyle yayımladığı SSK'ya fahiş fiyattan ilaç satılması konusunda İstanbul Cumhuriyet Başsavcılığı çete soruşturması başlattı. İstanbul Cumhuriyet Başsavcısı Nazmi Okumuş tarafından yapılan inceleme soruşturmaya dönüştürüldü. İstanbul Emniyet Müdürlüğü Organize Suçlar Dairesi dün iki eski Roche çalışanının bilgisine başvurdu.

Talimat verdik
Savcı Okumuş, yürüttüğü inceleme sonucunda geçen hafta Organize Suçlar Dairesi'ne talimat verdiğini belirterek, "Talimatımız gereğince işlem yapılıyor. Soruşturma sırasında ulaşılan bilgiler ışığında gereği yapılacak" dedi.

Akşama kadar sürdü
Roche firmasına ait NeoRecormon adlı ilacın SSK'ya pahalıya satıldığına ilişkin haberimiz üzerine başlatılan soruşturma kapsamında Organize Suçlar Dairesi, eski Roche çalışanları Veysi Mungan ve Gökhan Akdoğan'ı, bilgilerine başvurulmak üzere dün Emniyet'e davet etti. İhalelerden Sorumlu Satış Müdürü Mungan ile Satış İdaresi Müdürü Akdoğan gün boyu ifade verdi. Sabah saatlerinde Emniyet'e giden Mungan ve Akdoğan, gazetemiz baskıya girdiği sırada halen ifade veriyordu.

İhale komisyonu
Soruşturma kapsamında SSK İstanbul Satın Alma Müdürlüğü İhale Komisyonu'nun kimlerden oluştuğu da ilgili yerlerden soruldu. Komisyon üyelerinin de ifadesine başvurulması bekleniyor. Kanser ve diyaliz hastalarının kullandığı Roche firmasına ait NeoRecormon adlı ilacın bir ecza deposuna 88, özel bir hastaneye 173 ve SSK'ya 230 milyon liradan satıldığına ilişkin haberimiz üzerine savcılığın başlattığı inceleme, çete soruşturmasına dönüştu-relerek sürüyor.

İlacın fiyatı düştü SSK hastasının haberi yok
Özel sektöre uygulanandan üç katı fiyatla ilaç satılarak trilyonlarca lira zarara uğratılan SSK, yüksek fiyatla ilaç aldığı yetmezmiş gibi indirimlerde de elini çabuk tutamadı. İthal ilaçta KDV indirimi ve döviz kurunun güncelleştirilmesi sonucu tam üç kez düşen fiyatlar kurumun bilgisayarına işlenmediği için milyonlarca SSK'lı hasta, aylardan beri fazladan katılım payı ödüyor. SSK, neden aylardır fiyatların değişmediğini de "fiyat farkından doğan zararı kuruma ödetmemek için" diye açıklıyor.

Hastadan almak kolay
İthal ilaçta KDV oranı 1 Mart 2004'ten itibaren yüzde 18'den yüzde 8'e düştü. Aynı zamanda döviz kuru da güncellendi (O tarihe kadar fiyatlar dolar 1 milyon 700 bin liradan hesaplanıyordu). Böylece ithal ilaç fiyatlarında ciddi bir indirim yaşandı. Ardından 15 Haziran'da imalatçı, ithalatçı fiyatlarında bir düzenleme daha yapıldı ve bir kez daha ilaç fiyatları düştü. Ancak SSK bu indirimleri kurum bilgisayarlarına işlemedi. Böylece SSK hastanelerindeki eczanelerden yüzde 20 katılım payı ödeyerek ilaç alan hastalar da fazladan ödeme yapmayı sürdürdü. Bu uygulama halen devam ediyor. Örneğin fiyatı 69 milyondan 48 milyona düşen bir ilaçtaki indirim bilgisayara işlenmediği için hasta bir kutu ilaca 13 milyon 800 bin lira ödüyor. Oysa indirim yansımış olsa SSK'lı hasta 9 milyon 600 bin lira ödeyecekti.

SSK nasılsa bekler
İlacı yüksek fiyattan hastaya vererek haksız yere fazladan kanlım payı alan SSK, ilaç firmalarından hakkını almakta ise hiç aceleci davranmıyor. İthal ilaçtaki indirimden sonra eczaneler, pahalıya aldıkları ve stoklarında bulunan ilaçları dağıtım kuruluşlarına bildirdi, ithalatçı firmalar da bu fiyat farklarını büyük ölçüde eczanelere ödedi. Ama aynı işlem, ilacın en büyük alıcısı durumundaki devlet kurumlan için nedense yapılmadı. İthalatçı firmalara, SSK sağlık kurumlarındaki ithal ilaç stokları da bildirildi ve aradaki farkın ödenmesi istendi. Ancak firmalar, aylar geçmesine rağmen bu farkı ödemiş değil.

Zazarı halk ödesin
Aylardır neden fiyat düzenlemesi yapılmayarak SSK'lı hastanın pahalı fiyattan katılım payı ödemek zorunda bırakıldığını sorduğumuz SSK'nın açıklaması ise zararın halktan çıkarıldığını gösterir nitelikte. SSK Tıbbi İlaç Daire Başkanı Hülya Özdemir, daha KDV indirimi konuşulduğu andan itibaren çalışmalara başladıklarını bildirerek şunları söyledi:

"Kur ayarlaması ve KDV oranlarıyla ilgili düzenleme yapılmadan derhal, konuyla alakalı bütün birimleri toplantıya davet ettik. Durumu konuşup tartıştık. Kurum eczaneleri için ilaç alırken faturası peşinen düzenleniyor. İhaleyle birlikte fatura düzenleniyor. Yani ilaçlar KDV'si yüzde 18'den alınarak rafa kondu. KDV yüzde 8'e düşünce yüzde 10'luk bir zarar oluşacak gibi geldi bize. Kurum zararı oluşmasın diye bir genel kanı oluştu."

Pahalı ilaç bizim ayıbımız değil
Ecza deposunun 88 milyon liraya alabildiği ilaca 230 milyon lira ödemek zorunda kalan SSK'nın bir hastanesinin başhekimi "Pahalı olduğunu biliyoruz ama bu ilacı almaya mecburuz. Almayıp hastayı ölüme mi terkedelim?" diye sordu. SSK hastanesi başhekimi, ihalelerde fiyatı düşürmek için nasıl uğraştıklarını anlattıktan sonra "Çaresiziz" diye feryat etti. Başhekimin sorularımıza verdiği yanıtlar şöyle:

* İlaç alırken etken madde adıyla ihaleye çıkıyorsunuz. Neden daha ucuzu değil de pahalısını alıyor SSK?
Açık ihale olunca etken maddeyle çıkılır. Ama hiç teklif veren olmazsa yeniden ihale yapmak zorunda kalıyoruz. Bazen hiç teklif verilmiyor. 'SSK niye daha ucuza almıyor?' diye soruyorsunuz. Doğru ama başka seçeneği yoksa ne yapsın! Sizin yazdığınız ilaç NeoRecormon'da mesela genellikle toplu alım yapılır, biz genel müdürlükten isteriz ama ellerinde yoksa mecburuz tek başımıza ihaleye çıkmaya. Çünkü bu ilacı eczanemizde bulundurmak zorundayız. İlaç elimizde yoksa hasta gidip dışarıdan alıyor, kurum da bunu karşılıyor. O zaman 349 milyona geliyor. Yani 230 milyon liralık şimdiki fiyat daha ucuza geliyor.

* Ucuza mı geliyor! Bir ecza deposuna 88, bir özel hastaneye 173 milyona verilirken, SSK, 230 milyona ucuz mu diyor?
Ben onların o fiyata nasıl aldıklarını da bilemiyorum. Ecza deposunun kâr oranları bellidir, bunu aşarsa suç işlemiş olur. Ama ilaç tek olunca firma ithalatçı fiyatını dayatabilir.

* Yine de sonuçta en büyük alıcı olarak SSK neden özel bir hastaneden daha fazla para ödesin?
Eğer bu ilaç 88 milyona zarar etmeden verildiyse bu fiyat nasıl alındı Sağlık Bakanlığı'ndan? Kimse zarar ederek iş yapmaz. Bu fiyatla kâr edilirken bakanlık nasıl 230 milyon lira ithalatçı fiyatı veriyor? 