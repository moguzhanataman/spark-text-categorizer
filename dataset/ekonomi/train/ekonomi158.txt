Türkiye Genç İşadamları Derneği (TÜGİAD), Avrupa'da Türkiye hakkındaki yanlış önyargıları kırmak ve AB kamuoyunda etkin bir destek oluşturmak amacıyla "Open Your Heart-Kalbinizi Açın" mesajının verildiği bir kampanya başlattı. Kampanya, üzerinde söz konusu mesajın yazılı olduğu ay yıldızlı AB bayrağının bulunduğu logo ile desteklenecek Logo, Avrupa'ya giden kargo ve posta gönderileri, konteynerler, gemiler ve diğer ulaşım araçları ile dijital ortamda kullanılacak.

TÜGİAD Başkanı Murat Saraylı, toplam 9 milyar dolar ciro, 3 milyar dolarlık ihracat ve 150 bin kişilik istihdam yaratan derneğin AB ile ilgili de önemli çalışmalar yaptıklarını belirtti. Kampanyayı; Avrupa ile bağlantılı çalışan aralarında Ankara Sigorta, Aras Kargo, Baymak, Express Kargo, Fedex Express'in bulunduğu 50 civarında firma destekliyor. 

