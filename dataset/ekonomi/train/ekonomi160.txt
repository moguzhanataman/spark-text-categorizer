SSK'daki pahalı ilaç vurgunuyla ilgili olarak önceki gün İstanbul Organize Suçlar Müdürlüğü tarafından sorgulanan Roche'un eski üst düzey yöneticileri Veysi Mungan ile Gökhan Akdoğan'ın ifadelerinde adı geçen SSK İstanbul Satın Alma Müdürü Azmi Aslan sırra kadem bastı.

İstanbul SSK İhale Komisyonu Başkanı olan Azmi Arslan'ın sağlık sorunlarını gerekçe göstererek 2 Ağustos'ta rapor aldığı tespit edildi. Arslan'ın raporu aldıktan sonraki Cuma günü yurtdışına çıktığı belirlendi. Azmi Arslan'ın İstanbul Satın Alma SSK Müdürlüğü'nde Müdür Yardımcısı olarak görev yaptığı ancak 4 yıldır müdürlük makamına vekalet ettiği öğrenildi.

Soruşturma diğer firmalara da uzandı
SSK'nın pahalı ilaç alım ihalelerini mercek altına alan ve soruşturmayı derinleştiren Savcılık, konuyla ilgili tarafların ifadelerine başvurdu. Bu kapsamda SSK İstanbul Satın Alma Müdürü'nün de görüşlerinin dinlenmesi gündeme geldi. Savcılık Azmi Arslan'ı davet ederken, polis Azmi Arslan'ın yurtdışına çıktığını ve dönmediğini tespit etti. Azmi Arslan'ın VATAN'da çıkan haberlerin hemen ardından 2 Ağustos'ta kurumdan rapor alıp apar topar ayrılması da akıllarda soru işareti bıraktı. İstanbul Cumhuriyet Başsavcılığı vurguna ilişkin yaptığı soruşturmayı derinleştirdikçe vurgunun tek ilaç firması ve tek bir ürünle sınırlı kalmadığını da tespit etti. Savcılık soruşturmasına göre SSK'nın ilaç alım ihalelerinde benzer farklı fatura uygulamaları Roche'un dışında birçok ilaç firması tarafından da yapılıyor. Bunun üzerine Merck Sharp &Dohme., Novartis, Pfizer, Bayer gibi kuruluşların sattığı ilaçlar için de benzer araştırma yapılmaya başlandı.

İstanbul Cumhuriyet Başşavalığı'nın yaptığı araştırmada devletin belirlediği ilaç fiyatlarına SSK'mn uymadığı ortaya çıktı. İstanbul Cumhuriyet Başsavcılığı yürüttüğü soruşturma kapsamında vurgunun nasıl yapıldığını ve ne boyutlarda olduğunu görebilmek için tarafları dinlemeyi sürdürüyor. Şu ana kadar birçok ecza deposu, ilaç firması yetkilisi ve bazı sağlık kuruluşlarının başındaki müdürlerin ifadesine başvurdu.

İstanbul Cumhuriyet Başsavcılığı, ihalelerde uygulanacak fiyatları belirleyen Sağlık Bakanlığı'ndaki ihale komisyonunun kimlerden oluştuğunun kendisine bildirilmesi için de geçtiğimiz hafta ilgili kurumlara yazı yazdı. İlgili kurumlardan yanıt gelmeyince, dün yazı tekrarlandı.

3 koldan araştırıyoruz
İlaç skandalı üç koldan soruşturmaya başlandı. Adli soruşturmanın ardından Çalışma Bakanlığı SSK müfettişlerinin yürüttüğü soruşturmanın yanında Başbakanlık Teftiş Kurulu'nun da soruşturma başlatması için Başbakan Recep Tayyip Erdoğan'dan onay istedi. Erdoğan da isteği onayladı.

Çalışma ve Sosyal Güvenlik Bakanı Murat Başesgioğlu, dün düzenlediği basın toplantısında, Roche firmasının SSK'ya fahiş fiyatla ilaç satabilmesinin arkasındaki nedenleri Sağlık Bakanlığı'nın ilaç fiyatlarını belirleme komisyonu, ihale sistemi ve ilaç firmalarının tekel yaratma kaygısına bağladı.

Başesgioğlu, soruşturmalar sonucunda tespit edilen kamu zararının hukuki yollardan tazmin edileceğini vurguladı. Başbakanlık Teftiş Kurulu'nun her kurumdan rahatlıkla bilgi ve belge alabileceğini vurgulayan Başesgioğlu, SSK olarak her türlü katkıyı da sağlayacaklarım kaydetti.

Bakan Başesgioğlu, SSK Genel Müdürlüğü'nde düzenlediği basın toplantısında, SSK'mn fahiş fiyatla ilaç almasıyla ilgili iddialar hakkında yapılan işlemlere ilişkin bilgi verdi. Başesgioğlu, Kamu İhale Yasası'nın çıkmasıyla, SSK'nın ilaçlarda yüzde 15 indirim yaptırma imkanının ortadan kalktığını belirterek, buna karşın SSK'nın ilacı diğer sosyal güvenlik kurumlardan daha ucuza sağladığını söyledi. 

Başesgioğlu, "Neorocormon" adlı ilacı 2003 yılı sonunda SSK'nın 239 milyon liradan, Emekli Sandığı ve Devlet hastaneleri gibi kurumlarının ise 341 milyon liradan satın aldığını kaydetti. Söz konusu ilacın böbrek yetmezliği ve kanser tedavisinde kullanıldığını belirten Başesgioğlu, bu yüzden ilacın kurumlarda sürekli bulunmasının zorunlu olduğunu vurguladı. Bu grupta ithal edilen iki ilacın bulunduğunu bildiren Başesgioğlu, diğer ilacın şartnameye uygun olmadığım, dolayısıyla yalnızca Roche'un ithal ettiği Neorocormon'un alınabildiğini söyledi.

Fiyat belirleme sorunu var gibi
İlacın alternatifi olmamasının rekabeti ortadan kaldırmasından yakınan Başesgioğlu, rekabet olmadığı için ihalenin Sağlık Bakanlığı'nın belirlediği fiyat üzerinden gerçekleştiğini kaydetti. Sorunun, ilacın bir ecza deposuna 88 milyon, Başkent üniversitesi'ne 173 milyon, SSK'ya ise 230 milyon liradan verilmesi olduğunu vurgulayan Başesgioğlu, "Türkiye'de ilaç fiyatları Sağlık Bakanlığı tarafından belirlenmekte, SSK da bu fiyatları baz alarak ihaleye çıkmaktadır. Bu ihaleler de Sağlık Bakanlığı'nın fiyatlarıyla gerçekleşmiştir. İlacın alternatifi olmadığı için de rekabet ortamı ortadan kalkmış, Sağlık Bakanlığı'nın belirlediği fiyattan alım gerçekleşmiştir. Sorun fiyat belirlemede" dedi.

Başesgioğlu, konuyla ilgili olarak adli ve idari soruşturma sürecinin başlatıldığını, firmanın 3 farklı fiyata satışıyla ilgili sorgulamasının yapılacağını belirterek, "Gümrükler, Sağlık Bakanlığı, diğer bazı kurumların bilgilerine başvurulması gerekiyor. Bu nedenle konunun Başbakanlık Teftiş Kurulu tarafından teftiş edilmesi için Başbakanlık'tan onay istiyoruz" dedi.

Sorunun çözümü için Kamu İhale Yasası'nda kamu kurumlarının ilaç alımlarıyla ilgili esneklik sağlanmasını önerdiklerini anlatan Başesgioğlu, Maliye Bakanlığı'nın kamu kurumlarının piyasa koşullarına uygun alım yapabilmesi için Kamu İhale Yasası'nda değişikliğe veya ilave düzenlemeye gitmesini istedi.