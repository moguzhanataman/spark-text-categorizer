Bu faiz dışı fazla ile AB'yi 2007'de yakalarız    
 


Hazine'ye göre, en az yüzde 5.5 FDF verilirse borçların GSMH'ye oranı AB kriterlerine ulaşır. 

Uluslararası Para Fonu (IMF) ile yeni ekonomik program çerçevesindeki görüşmeler sürerken hazine yönetimi de borçların sürdürülebilirliğine ilişkin senaryolar hazırladı. "Büyüme, faiz dışı fazla, reel faizler ve reel kurlar" ın birlikte değerlendirildiği çalışmada, borç yönetiminde bir sorun olmadığı vurgulandı ancak borç stokunun kırılgan yapıdan kurtulabilmesi için önem verilmesi gereken seçenekler sıralandı. Hazine kurmayları, borcun sürdürülebilirliği açısından en önemli etkenin "faiz dışı fazla" olduğuna dikkati çekti ve bütçe faiz dışı fazlası hedefinin Gayri Safi Milli Hasıla'nın (GSMH) en az yüzde 5.5'i seviyesinde korunması gerektiğini bildirdi. Hazinenin çalışmasında, yüzde 5 büyüme ve yüzde 5.5 faiz dışı bütçe fazlası verilmesi halinde, borç stokunun GSMH'ye oranının ancak 2007 yılı sonunda, AB Maastrich Kriteri olan yüzde 60'ın altına ineceği, iç ve dış şoklara karşı daha sağlam bir kompozisyona bürüneceği hatırlatıldı.

1 PUANLIK ESNEKLİK 
Son dönemde kamu kesimi toplam faiz dışı fazla hedefinin yüzde 6.5 olarak öngörüldüğünü, bunun yüzde 5.5'lik bölümünün bütçe performansından kaynakladığını söyleyen yetkililer, "Bütçe faiz dışı fazla hedefi korunduktan sonra kalan 1 puanlık alanda esneklik sağlanabilir" yorumunu yaptılar