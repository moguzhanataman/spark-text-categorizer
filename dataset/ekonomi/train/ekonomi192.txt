Benzin istasyonlarına 6 yıl hafızalı yazarkasa 

Pazarın yüzde 50'sine sahip olan Beko, pompa yazar kasalarından ilk yıl 50 milyon dolar gelir bekliyor. Yeni yazar kasalar aynı zamanda YTL'ye uyumlu üretildi. 

Beko Elektronik, önümüzdeki yıl başından itibaren benzin istasyonlarının akaryakıt pompalarında kullanılması zorunlu hale gelecek olan yazar kasaların üretimine başladı. Beko Elektronik TV Dışı Ürün Grup Sorumlusu Alican Aydeniz, pompa yazar kasa ürünlerinden standart donanımlı Beko 998 PCR ürünün yaklaşık 6 yıl mali hafızaya sahip olduğunu söyledi. Böylece yazar kasalardan 6 yıl önceki fiyat hareketi dökümü alınabilecek. Aydeniz, opsiyonel donanımlı Beko 998 PCR'nin ise kredi kartı okuyucusu ile pompa başında kart ile ödeme kolaylığı sağladığını belirtti. Aydeniz, 366 yetkili servis noktalarından da yazar kasalar için servis hizmeti vereceklerini kaydetti. Aydeniz, Türkiye'de 2000 yılında 114 bin adet olan ofis içi yazar kasa sayısının ise krizde 54 bin adete indiğine dikkati çekerek, ''Geçen yıl tekrar 90 bin adete çıktı. Bu sene YTL'ye geçiş nedeniyle pazarın en az 2- 2.5 katına çıkacağını ve 250 bin adetlere geleceğini tahmin ediyoruz'' dedi. Haziran ayından beri tüm yazar kasa modellerinin YTL'ye uyumlu üretildiğini ifade eden Aydeniz, pazarda bulunan son 8 yıldır üretilen Beko markalı yazar kasaların YTL'ye uyumlu hale getirilebildiğini, yazar kasaları YTL'ye çevrilemeyen vergi mükellefleri için, Temmuz ayından bu yana Beko markalı ürünleri ön ödemeli kampanyalarla satışa sundukların belirtti. Beko'nun YTL'ye uyumlu yazar kasa ürünlerinin fiyatını 400-500 milyon lira arasında. Eski yazar kasaların YTL'ye uyumlu hale getirilmesi içinse 31 milyon lira servis ücreti alınacak