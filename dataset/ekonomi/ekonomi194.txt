Tasarruf Mevduatı Sigorta Fonu (TMSF) tarafından el konulan Uzan Grubu mallarının listesinde olan ve Atatürk Havalimanı'na mühürlenen iki helikopter açık artırma ile satışa çıkarılacak. Bell model helikopterin muhammen bedeli 1 trilyon, Sikorsky model helikopterin muhammen bedeli de 10 trilyon lira olarak belirlendi. Açıklamada, el konulan Uzan Grubu'na ait mallar arasında yer alan ve Rumeli Hava Taşımacılık ve İşletmecilik A.Ş.'nin mülkiyetinde olan helikopterlerin 7 Eylül 2004 günü Esentepe'de saat 10.00'da TMSF'nin düzenleyeceği açık artırmada satılacağı bildirildi.




--------------------------------------------------------------------------------



Bilgin'in teknesi satılıyor

Tasarruf Mevduatı Sigorta Fonu (TMSF) tarafından Sabah Gazetesi Samandıra Tesisleri'nde, Etibank'ın devlete olan borçlarından dolayı yapılan operasyonda, banka eski sahibi Dinç Bilgin'in el konulan malları arasında yer alan tekne satışa çıkarılacak. TMSF'den yapılan açıklamaya göre, Bilgin'in damadı Clifford Holmes Polley'in üzerine kayıtlı olan teknenin satışı için gereken muameleler de tamamlandı. İşlemleri biten tekne ve römork, 19 Ağustos Perşembe günü TMSF Satış Mahalli Büyükdere Caddesi Numara 147 Esentepe adresinde satılacak. Muhammen bedeli 24 milyar lira olan tekne açık artırma ve peşin para ile satışa sunulacak.

