İsviçre merkezli Roche firmasının dünya arenasında ilaç fiyatı belirlemede sabıkalı olduğu ortaya çıktı. ABD'de yayınlanan Multinational Monitör adlı derginin Roche'u 90'lı yılların en "kanun tanımaz" şirketi seçmesine sebep olan olaylar, ilk kez Amerika'da ortaya çıkti. 1999 yılında, Roche'un önderlik ettiği birçok ilaç firmasının özellikle A ve E vitaminleri için kartel oluşturarak fiyat yükseltip haksız kazanç elde ettiğini tespit eden ABD Adalet Bakanlığı Roche'un 500 milyon dolar ceza ödemesini kararlaştırdı.

ABD'de en büyük ceza
Böylece Roche, Amerikan tarihinin kartel davaları nedeniyle en yüksek ceza alan firması oldu. Ceza ile ilgili karar metninde de şu ifadeler yer aldı:

"Yaklaşık 10 yıl süresince faaliyet gösterdiği tespit edilen bu kartelin vitamin haplarının satışı konusunda tüm karar alma mekanizmalarını en ufak ayrıntısına kadar kontrol ettiği tespit edilmiştir. Kartel üyeleri, düzenledikleri yılık toplantılarda ilaçların hangi fiyatlardan satılacağı konusunda anlaşmaya varmışlar ve ellerindeki tüm istatistikleri birbirleriyle paylaşarak, yasadışı faaliyetlerinin düzenli olarak devam etmesini mümkün kılmışlardır."

Mahkeme kartelin içerisinde yer alan başını Roche'un çektiği BASF A.G., Rhone-Poulenc adlı firmaların 20 milyar dolarlık vitamin piyasasının yüzde 90'ını kontrol ettiğini bu yüzden yaptıkları anlaşma ile piyasayı domine ettiklerini belirledi.

Yöneticisine hapis
Roche'un üç üst düzey yönetim kurulu üyesinin bizzat karteli yönettiğinin ortaya çıkması skandalın daha da geniş boyutlara ulaşmasına sebep oldu. Aralarında Roche'un dünya genelinde pazarlamadan sorumlu müdürü Kuno Sommer'in de bulunduğu bu üç kişi hapis cezasına çarptırılmalarının yanı sıra şirketteki işlerinden de atıldı. Sommer, yalan ifade vermekten 100 bin dolar ve dört ay hapis cezasına çarptırıldı. ABD'de ortaya çıkan bu skandal Avrupa'da da yankısını buldu. Avrupa Birliği tarafından yapılan soruşturmada vitamin kartelinin sadece Amerika ile sınırlı kalmadığı, Avrupa'da satılan ilaçlarda da benzer yasadışılıklar olduğu tespit edildi.

Bir darbe de AB'den
AB tarafından 21 Kasım 2001 tarihinde konu ile ilgili açıklanan kararı da Roche'a çok büyük bir darbe vurdu. Roche'un yasadışı bir şekilde strateji belirleyerek dünya vitamin piyasasını tekeli altına almaya çalıştığını belirleyen mahkeme, İsviçre merkezli firmanın 462 milyon euro ceza ödemesini kararlaştırdı. Böylece Roche, Microsoft'un aldığı 497 milyon euroluk tekel cezasından sonra bu alandaki en büyük cezayı ödemeye mahkum edilmiş oldu. Aynı konuda Kanada'da yürütülen soruşturmada da Roche'un uygulamalarının yasadışı olduğu tespit edildi. Roche bu ülkede de 48 milyon dolar para cezasına çarptırıldı. Vitamin kartelinin yanı sıra Roche'un suç karnesinde sitrik asit piyasası için de kartel oluşturma suçundan cezaları bulunuyor. Şirket 1997 yılında, dünya sitrik asit piyasasını yasadışı yoldan kontrol etme suçundan 14 milyon dolar ceza ödemeye mahkum edildi.

Savcılığın 'Yurtdışında' dediği Azmi Arslan İstanbul'da ortaya çıktı
Savcılık tarafından yurtdışına çıktığı söylenen SSK İstanbul Satın Alma Müdürü Azmi Arslan dün İstanbul'da ortaya çıkti. SSK'da ortaya çıkan pahalı ilaç vurgunundan sonra soruşturmayı yürüten savcılık, SSK İstanbul Satın Alma Müdürü Azmi Arslan'ın ifadesine başvurmak istedi. Ancak Arslan'ın 2 Ağustos günü sağlık sorunlarını gerekçe göstererek rapor aldığı belirlendi.

Polis tarafından yapılan aramalarda Arslan adresinde bulunamadı. Bu arada Arslan'ın yurtdışına kaçtığı iddiası ortaya atildı. Bunun üzerine savcılık havalimanı polisinden Azmi Arslan'ın yutdışına çıkış yapıp yapmadığım belirlemek üzere tarama yapılmasını istedi. Havalimanı polisi tarafından yapılan incelemelerde, Arslan'ın 6 Ağustos Cuma günü çıkış yaptığı belirlendi ve polis durumu savcılığa bildirdi. İstanbul Cumhuriyet Savası Nazmi Okumuş, "Polis aracılığıyla ifadesine başvurmak üzere aradığımız Azmi Arslan'a ulaşamadık Polise Arslan'ın nerede olduğunu sorduk Havalimanı polisi de yaptığı çalışmalar sonunda Arslan'ın 6 Ağustos Cuma günü yurtdışına çıkış yaptığını belirlediklerini tarafımıza bildirdi" dedi.

Bu bilgiler paralelinde yurtdışına kaçtığı haberi yapılan Azmi Arslan dün İstanbul'da ortaya çıktı. İzninin 13 Ağustos'ta biteceğini ve işe başladığı ay sonunda da emekliliğini isteyeceğini dile getiren Arslan, "Hiçbir yere gitmedim. Rapor almam ile görevden alınmamın aynı zamana gelmesi tamamen tesadüf" dedi. Sava Okumuş, Arslan'ın ifadesinin alınacağını söyledi.