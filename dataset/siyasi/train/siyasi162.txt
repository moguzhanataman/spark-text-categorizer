KKTC Cumhurbaşkanı Rauf Denktaş, Yeditepe Üniversitesi'nde katıldığı konferansta, Türkiye açısından, Kıbrıs meselesinin uluslararası anlaşmalara dayanan en sağlam dava olduğunu belirtti. Denktaş, "Türkiye, bu davayı müdafaa edemezse, başka hiçbir davayı müdafaa edemez" dedi. "Kaç yaşında olduğu" sorulduğunda "1974'te doğdum" dediğini anlatan Denktaş, "Kıbrıs Türkleri'nin doğum tarihi, 20 Temmuz 1974'tür" diye konuştu. Denktaş, "Türkiye, AB için 'Kıbrıs'tan vazgeçtim' derse Yunanistan, Ege'den vazgeçecek mi? Ermeni ve Doğu meselesi gündeme gelmeyecek mi" diye konuştu. 
     

