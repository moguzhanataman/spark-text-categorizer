Müslüman demokrat değiliz’

     Mevlana, Atatürk, Özal, Einstein, tarihçi Braudel ve Charles Dickens’tan örneklerle konuşmasını süsleyen Erdoğan, Amerikan devrimi ideallerinin tüm insanlığın idealleri olması gerektiğini vurguladı. Erdoğan, "ABD’de toplum ve siyasetin algılanışına büyük önem veriyorum. Çocuklarımın ABD’de okuması da bu yapıyı tanımaları için büyük bir fırsattır" dedi. AKP lideri, "Siyasi görüşlerim sürekli bir gelişim içinde oldu" ifadesini kullandı.
     Bazı Batılı basın - yayın kuruluşlarında partisi hakkında "Müslüman demokrat" tanımının kullanıldığını belirten Erdoğan, "Bu nitelemeler; Müslüman veya demokrat olmadığımız için değil, ikisinin iki farklı düzlemde ele alınmasının gerekli olduğunu düşündüğümüz için doğru değildir" diye konuştu.
     Turgut Özal’ı çok takdir ettiğini kaydeden Erdoğan, "Özal, Türkiye’yi, Türk siyasetini dünyaya açtı. Hataları vardı, ayrı mesele, ama ben bardağın dolu tarafına bakıyorum. Kendisini rahmetle anıyorum. O yolu kendimiz için prensip edinmiş durumdayız" dedi.
     
