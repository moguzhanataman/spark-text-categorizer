SHP Genel Başkanı ve sol ittifakın Ankara Büyükşehir Belediye Başkan adayı Murat Karayalçın, önceki gece kendisine saldıranların ülkücüler değil, siyasi rakiplerinden birinin adamları olduğunu düşündüğünü söyledi. 
    Kanal A'nın Gazi Üniversitesi Kültür Merkezi'nden gerçekleştirdiği canlı yayın sırasında, bir grubun kendilerine saldırdığını ve yayının engellendiğini anlatan Karayalçın, dün saat 04.00 sıralarında da Dikmen'deki seçim bürosunun saldırıya uğradığını kaydetti. MHP Ankara İl Başkanı ve Ülkü Ocakları Başkanı'nın kendilerini aradığını söyleyen Karayalçın, "Saldırganların ülkücü olmadığını söylediler. 
    
    Failler başka yerde
    Failleri başka yerde aramak gerekiyor. Saldırının, ülkücü saldırı süsü verilerek, siyasi bir rekabet nedeniyle yapıldığını düşünüyorum" dedi. 
    Murat Karayalçın, rakiplerinden hangisinin saldırıdan sorumlu olacağı konusunda isim veremeyeceğini kaydetti. 
    
    
    
    
