Milli Güvenlik Kurulu Genel Sekreterliği’nde dün düzenlenen törenle Orgeneral Tuncer Kılınç, görevi, Hava Kuvvetleri Komutanlığı’na atanan Orgeneral Cumhur Asparuk’tan devir aldı. Törene, Başbakan Bülent Ecevit, Genelkurmay Başkanı Orgeneral Hüseyin Kıvrıkoğlu, Başbakan yardımcıları Devlet Bahçeli, Hüsamettin Özkan ve Milli Savunma Bakanı Sabahattin Çakmakoğlu, İçişleri Bakanı Rüşdü Kazım Yücelen ve MİT Müsteşarı Şenkal Atasagun’un da aralarında bulunduğu çok sayıda üst düzey bürokrat katıldı. 
