Şaron: Çiftçi ve askerim
     ÖNDER YILMAZ Ankara

     Başbakan Bülent Ecevit ve konuk Başbakan Şaron arasında geçen sert diyalog şöyle: n ECEVİT: Müzakereleri başlatarak Camp David ruhunu bir an önce canlandırmanız lehinize olur. Müzakereler ruhuyla çözüm arayışlarının giderek zayıflaması ciddi endişe kaynağı. Gelişmeler bölgeyi ateşe atacak niteliktedir. Bu, sizin elinizde.
•   ŞARON: Halkımın yaşamını tehlikeye atamam. Güvenlik sağlanmadan müzakereye oturmayız. Arafat'a şiddete son vermesini iletiniz.
•   ECEVİT: Güvenlik, askeri güce dayanarak sağlanmaz. Askeri girişimler İsrail halkını bir süre güvenli kılar. Fanatiklere fırsat veriyorsunuz. İsrail'in güvenliğinin tek emin yolu barıştır.
•   ŞARON: Ben diplomat değil, çiftçiyim. 28 yıl orduya hizmet verdim. Böyle bilinmez belki, ama iyi bir çiftçi, aynı zamanda iyi bir askerdir. Bölgede savaş istemiyoruz. Savaş ve yayılma olmayacak da, ancak bunları zorlayacak ortam oluşturuluyor. Biz barış istiyoruz.
•   ECEVİT: Barış istediğinizi Arap dünyasına da inandırın. Aksi halde, Ürdün ve Mısır gibi ılımlı Arap ülkelerini de karşınıza alırsınz. Ayrıca Türkiye kamuoyunda da İsrail'e karşı olumsuz tepkiler oluşur. İlişkiler zedelenir.
•   ŞARON: Bütün ilişkiler mütekabiliyet ilkesine dayanır. Çatışmaları Arap ülkeleri de körüklüyor. Lübnan'daki çatışmaların arkasında İran ve Suriye var. Barış için her şeyi yapmaya hazırız.
•   ECEVİT: Barış için ilk adımı siz atabilirsiniz.     
